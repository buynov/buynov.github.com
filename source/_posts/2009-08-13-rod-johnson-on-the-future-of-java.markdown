---
author: Stefan Buynov
comments: true
date: 2009-08-13 20:09:07+00:00
layout: post
slug: '%d1%80%d0%be%d0%b4-%d0%b4%d0%b6%d0%be%d0%bd%d1%81%d1%8a%d0%bd-%d0%b7%d0%b0-%d0%b1%d1%8a%d0%b4%d0%b5%d1%89%d0%b5%d1%82%d0%be-%d0%bd%d0%b0-java'
title: Род Джонсън за бъдещето на Java
wordpress_id: 400
categories:
- Software Development
---

[![The Future of Java Innovation](/images/2009/08/rod_johnson.jpg)](http://www.infoq.com/presentations/SpringOne-Keynote-Rod-Johnson)

Във връзка с новината от тази седмица - [VMware купува SpringSource](http://www.infoq.com/news/2009/08/vmware-springsource) - се сетих за [едно видео](http://www.infoq.com/presentations/SpringOne-Keynote-Rod-Johnson) с [Род Джонсън](http://www.springone2gx.com/conference/speaker/rod_johnson), което гледах наскоро. В него той говори за бъдещето на Java иновациите и на Java като цяло, и доколко [сделката между Oracle и SUN](/2009/07/19/342) би повлияла на него. Не се стряскай от продължителността на презентацията, препоръчвам ти първите 25-30 минути (освен ако не си Spring фен и не искаш да видиш демо на отговора на Rails - [Spring Roo](http://www.springsource.org/roo)). Като цяло изложението ми се стори доста смислено и разумно, ще се опитам да го преразкажа накратко, в случай че не ти се гледа презентацията.

Според Род Джонсън Oracle са доста различна компания от SUN (и вероятно има право). Oracle не са иновативна, а по скоро успешна компания. И макар двете определения да не са взаимно изключващи се, има разлика. [Лари Елисън](http://en.wikipedia.org/wiki/Larry_Ellison) могократно е демонстрирал желание да печели и доминира - не случайно една от биографичните книги за него е озаглавена ["Всички останали трябва да се провалят"](http://www.amazon.com/Everyone-Else-Must-Fail-Unvarnished/dp/B000H2N2G0/ref=pd_sim_b_2). Закупуването на SUN едва ли цели инвестиции в развитието на технологиите на SUN. Покупката по скоро цели увеличаване на приходите чрез продуктите на SUN. Или казано с други думи, купуването на SUN има значение по скоро за Уол Стрийт, отколкото за общността от професионалисти. И можем да се простим с [Java Community Process](http://jcp.org)-а такъв, какъвто го познаваме.

Трябва ли обаче това да притеснява Java общността? По скоро не. Слава богу, [SUN отвориха кода на Java виртуалната машина](http://openjdk.java.net/) наскоро и това, в светлината на новината за сделката, беше изключително важно. Не само това, но и напоследък SUN не са най влиятелния иноватор, по отношение на Java. Google, Apache и IBM имат сериозен принос и Oracle едва ли ще им попречи това да продължи. Род Джонсън споменава и все по голямото влияние на езици и технологии базирани на Java виртуалната машина, които не са пряко обвързани с Java. Естествено накрая, като за встъпителна реч на [SpringOne](http://www.springone.com/), се намесва и Spring. И това, че всъщност Spring е много по популярна и иновативна Java технология, от официалната [Java EE](http://java.sun.com/javaee/).

Остава да се запиташ, в контекста на [сделката между VMware и SpringSource](http://www.infoq.com/news/2009/08/vmware-springsource), дали Род Джонсън вярва, че VMware са иновативна компания или $420 млн. са твърде висока сума, за да се осланяме на принципи?

