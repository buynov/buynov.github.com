---
author: Stefan Buynov
comments: true
date: 2009-02-25 21:14:09+00:00
layout: post
slug: google-%d1%81%d1%8a%d1%89%d0%be-%d0%ba%d0%be%d0%bf%d0%b8%d1%80%d0%b0
title: Google също копира
wordpress_id: 194
categories:
- Software
---

[![](http://www.google.com/help/hc/images/toolbar_81305_en.gif)](http://www.google.com/help/hc/images/toolbar_81305_en.gif)

Днес попаднах на [интересна новина](http://googleblog.blogspot.com/2009/02/google-toolbar-6-beta-for-internet.html) от официалния блог на Google.

Лентата с инструменти за Internet Explorer не ме вълнува особено, но като погледнах картинката с новия [Quick Search Box](http://www.google.com/support/toolbar/bin/answer.py?answer=81305) (виж вляво) ме порази приликата с един инструмент, за който [писах преди време](http://buynov.com/2007/08/27/sourceforgenet-update-2007-08-24-edition/) - [Launchy](http://www.launchy.net/).

Аз ползвам **Launchy** и това е един наистина уникално прост (поне като идея) и полезен инструмент, поради което не съм учуден, че Google са решили да взаимстват идеи от него. Това, което ме разочарова обаче (и ме провокира да напиша този пост) е, че никъде не се споменава за иновативния оригинал. Ясно е, че Google все пак са комерсиална компания, но споменаването на един новаторски, безплатен продукт с отворен код, едва ли би навредило на бизнеса им. А от друга страна това признание би било заслужено за автора на **Launchy**, който едва ли е направил много пари от оргиналния си софтуер.

И друго, което ме учудва доста - Google наистина ли си мислят, че ще отделя място на претъпканата си таскбар за да имам този **Quick Search Box**?! Поведението на **Launchy **е доста по елегантно - стои във фонов режим и се показва само когато ти потрябва, с натискането на **Alt + Space**.

