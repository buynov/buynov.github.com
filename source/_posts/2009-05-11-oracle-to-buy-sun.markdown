---
author: Stefan Buynov
comments: true
date: 2009-05-11 16:55:27+00:00
layout: post
slug: oracle-%d0%ba%d1%83%d0%bf%d1%83%d0%b2%d0%b0-sun
title: Oracle купува SUN
wordpress_id: 229
categories:
- Business
---

Ако си пропуснал да следиш събитията, ето как ги видях аз, хронологически:
	
  * **18 Март 2009** - Заговори се, че [IBM преговаря за закупуването на SUN](http://www.nytimes.com/2009/03/19/technology/companies/19sun.html). Двете компании отказаха да коментират слуха.
  * **25 Март 2009** - Пол Отелини, 	изпълнителния директор на Intel, [коментира че SUN си търсели купувач от известно време](http://blogs.wsj.com/digits/2009/03/25/intel-ceo-weighs-in-on-ibm-sun-talks/), поради продължаващото понижаване на цената на акциите си и лошите финансови резултати.
  * **02 Април 2009** - Заговори се за [конкретна цена на сделката](http://www.nytimes.com/2009/04/03/technology/business-computing/03blue.html?_r=1&scp=7&sq=ibm%20sun&st=Search), около 7 млрд. долара (9.50 на акция). За сравнение, 	капитализацията на SUN през 2001 е достигала 200 млрд.
  * **05 Април 2009** - [Сделката се разпадна](http://www.nytimes.com/2009/04/06/technology/business-computing/06blue.html?_r=1&partner=rss&emc=rss), според слуховете, защото IBM опитали да свалят цената на 9.40 долара 	на акция.
  * **09 ****Април 	2009** - Нийл Макалистър [прозорливо предполага](http://www.infoworld.com/d/developer-world/what-if-oracle-bought-sun-microsystems-859) какво ще се случи. Браво на него.
  * **20 Април 2009** - Без повече слухове и шумотевица и двете компании (Oracle и SUN), едновременно излизат с официални съобщения на сайта си: [Oracle Buys Sun](http://www.oracle.com/us/corporate/press/018363) и [Oracle to Buy Sun](http://www.sun.com/aboutsun/pr/2009-04/sunflash.20090420.1.xml). Сключили са окончателно споразумение, според 	което Oracle ще придобие SUN. Сделката е за 7.4 млрд. долара (или 9.50 долара на акция), което съответства на първоначалната оферта на IBM. Преди да стане факт сделката, предстои одобрение на решението от акционерите на SUN и регулаторните органи.
  * **21 Април 2009** - [Стив Балмър и (предполага се) IBM са доста изненадани от сделката](http://www.zdnetasia.com/news/business/0,39044229,62053383,00.htm). Говори 	се, че IBM са се надявали да свалят цената на SUN след прекратяването на предишните преговори 	(виж по горе).

В повечето коментари за SUN се говори като за хардуерна компания, която прави сървъри, но всъщност SUN е много повече от това. Това е фирмата, която създаде [най популярния език за програмиране](http://www.tiobe.com/index.php/content/paperinfo/tpci/index.html), [Java Community Process](http://jcp.org/), [Open Office](http://www.openoffice.org/), [Open Solaris](http://opensolaris.org/), [ZFS](http://opensolaris.org/os/community/zfs/whatis/). Единственото с което Oracle са известни, е наистина изключителната си база от данни, но само толкоз. Е, също и със забележителното си неумение да предложат добра Java-базирана платформа за разработка на софтуер. Тъй че аз съм напълно съгласен с Пол Отелини (виж по горе):

> _I'd rather have Sun be independent I guess._

