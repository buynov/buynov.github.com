---
author: stefan.buynov
comments: true
date: 2007-10-20 16:57:29+00:00
layout: post
slug: '%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b8%d1%8f%d1%82-%d0%bc%d0%be%d0%b4%d0%b5%d0%bb'
title: The Bulgarian Way
wordpress_id: 21
categories:
- Business
- Life
---

[bulgarian]Спомням си навремето, баща ми разправяше как си купил десетина [касетки TDK](http://www.tdk.com/consumer/audio/index.html), за "без пари". По онова време, никой не познавал тази марка, да не говорим, че по принцип японските стоки нямали добра репутация. По времето, по което обсъждахме това (15-тина години по-късно), записите на тези касетки все още се слушаха без проблем и освен че доказваха завидна надеждност, надписа "**Made in Japan**" беше символ на безпрецедентно качество.

По мое време, бях свидетел на същият феномен, само че с надпис "**Made in Korea**" - не знам дали си спомняш, но марките [Samsung](http://www.samsung.com), [Hyundai](http://www.hyundai-motor.com/), GoldStar (сега [LG](http://www.lge.com/)) се появиха на пазара с евтини и не съвсем качествени стоки. В момента същото се наблюдава и при китайските производители - наводняват пазара с евтини стоки, за "без пари", с времето инвестират в качество, повишават цената и налагат марката на пазара. Признай си - ако днес видиш щампа "**Made in China**" едва ли ще се разочароваш, да не говорим че най-големите марки произвеждат именно там.

В България не е така, при нас всичко е наобратно. Също като клатенето на главата. В цял свят хората клатят главата нагоре-надолу, когато искат да кажат "Да", а наляво-надясно - за отрицание. При нас е точно обратното - клатим главата нагоре-надолу за "Не", а наляво надясно за "Да".

Когато български производител направи нещо качествено и смислено, започва да печели доверие, започва да продава. След това драстично намалява качеството (и себестойността), печели още малко от инерцията, която продукта е  набрал и след това занемарява всичко. Примери много.

Преди време, с голям мерак, си купих български обувки. Тогава да си купиш български обувки беше "модерно" - всички разправяха, че са много хубави и качествени. Точно се бях зарадвал на модела и се оказа, че едната обувка е дефектна - скапа се за два месеца. Това ми се случи два пъти - повтори се със следващия чифт. Едва ли е случайност.

Спомням си как Булгартабак пуснаха Мелник и различни марки Виктори - започнаха добре, с качествени тютюни (та когато пуснаха Мелник те бяха дори по-добри от синьото Виктори?!) и след това ги развалиха. Започнеш ли да намираш чворчета във всяка втора цигара, значи е време да смениш марката.

Такива сме си ние - **талантливи**, но **непостоянни**.[/bulgarian]

[english]English translation is not available.[/english]
