---
author: stefan.buynov
comments: true
date: 2008-02-25 21:00:11+00:00
layout: post
slug: '%d0%be%d1%84%d1%84%d1%84%d1%84%d1%84%d1%84-road'
title: Offf, road!
wordpress_id: 39
categories:
- Life
---

[bulgarian][![Izlizane](http://buynov.com/wordpress/wp-content/uploads/2008/02/izlizane_sign.jpg)](http://buynov.com/wordpress/wp-content/uploads/2008/02/izlizane_sign.jpg)Не си спомням да е било различно. Тук винаги да се движиш по пътя си е било малко или повече off-road. Терминът е съвременен, но реалността е от доста години насам. Пътищата в България имат няколко специфични особености, които могат да минат за екстремен туризъм:



	
  * Настилката


В България (може би заради екстремния туризъм) терминът "асфалт" е добил популярност на нетраен и ненадежден материал. На прясно обработен път настилката остава що-годе равна не повече от 2-3 седмици - максимум до първия дъжд или сняг. След това се появяват вълнообразни преобразувания и се наблюдават резултатите от ферментация на швейцарското сирене - дупки по повърхността.

	
  * Кръпките


Основна черта на "кърпенето" на улиците в България е, че се изрязват хубаво дупките (обикновено в четвъртита форма) и преди да се асфалтират, се оставят така няколко дни. Друга основна черта е, че през това време пътя, който се кърпи, не е затворен - ако не внимаваш е твърде вероятно да направиш стрес тест на амортисьорите на колата си и доколко са здрави гумите и джантите. Също така е характерно да се използва разнороден материал при всяко кърпене, така че пътят става доста "шарен" и нощно време е почти невъзможно да определиш дали това пред теб е дупка или кръпка.

	
  * Маркировката


Прилежно поставената маркировка за разделяне на платната на шосето и за външните граници на пътя, преди банкета, би улеснила твърде много участниците в невероятното изживяване да караш по български път и затова тя е спорадична и изхабена.

	
  * Указателните табели


Ако не си си направил труда да провериш на картата пътя, по който трябва да минеш и не разполагаш с GPS, те очаква още по екстремно изживяване. Ако пък не знаеш кирилица, по-добре си вземи повечко храна и питейна вода (като че ли можеш да прочетеш какво съм написал, ама хайде ;)).

	
  * Осветлението


Уличното осветление би намалило твърде много контраста между лунната светлина и фаровете на автомобилите зад и пред теб и поради това също липсва. Наличието на улични стълбове също не гарантира осветеност - то подлъгва незапознатите, които са минали през деня, че на връщане би им било по-леко.

	
  * "Колегите"


Колегите шофьори също са участници в екстремното състезание за шофиране по нашия Оффф-road и гледат на теб като на конкурент, което е единствената причина постоянно да се опитват да те затруднят, като те изпреварват от дясно, подминават те на дълги светлини, опитват се да те изпреварят в насрещното въпреки идващия TIR. Самото ти участие в движението за тях е недопустимо, поради което биха направили всичко възможно да те накарат да не участваш.

	
  * "Съдиите"


Уличните"съдии" са прилежно облечени в униформи и карат коли с надпис Police. Те няма да ти попречат да участваш в състезанието, но това си има цена. Все пак и те хранят семейство. Иначе са комуникативни и обичат да общуват с участниците, като обикновено разговора се върти около "Какво да те правим сега?", "Какво работиш?", "Ама тая кола нова ли е?", "Ами освен да почерпиш", "Ама ние сме двама" ...

За да осигури по-нататъчно удоволствие на участниците в тази надпревара, държавата е осигурила [бюджет за следващата година](http://www.stroitelstvo.info/show.php?storyid=408397).

**УРА!**
[/bulgarian]
[english]English translation fo this article is not available.[/english]
