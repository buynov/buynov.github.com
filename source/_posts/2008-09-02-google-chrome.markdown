---
author: Stefan Buynov
comments: true
date: 2008-09-02 21:02:18+00:00
layout: post
slug: google-chrome
title: Google Chrome
wordpress_id: 61
categories:
- Software
---

[![Chrome screenshot](/images/2008/09/chrome_bg.jpg)](/images/2008/09/chrome_bg.jpg)

Днес беше интересен ден. След като разбрах, че [Митко Бербатов най накрая е подписал с Манчестър Юнайтед](http://topsport.ibox.bg/news/id_277957725), прочетох че [Google ще пускат браузър](http://www.google.com/googlebooks/chrome/), което си е новина. Слуховете отпреди 2-3 години, че Google правели уеб браузър, понеже били купили домейна _gbrowser.com_, се оказаха верни. Въпреки че на [http://www.gbrowser.com](http://www.gbrowser.com) и до ден днешен няма нищо, браузър вече има - само няколко часа след като разбрах: [http://www.google.com/chrome](http://www.google.com/chrome).

Браузърът по принцип е бърз и не може да се отрече, че интерфейсът е доста изчистен (обърни внимание, че табовете с различните страници са в заглавната лента, вероятно за да се икономиса място). Има си интерфейс на български и shortcut-ите от Firefox са си валидни, например **Ctrl-T** за отваряне на нов таб, **Ctrl-"+"** / **Ctrl-"-"** / **Ctrl-0** за zoom, **Alt-Home** за отиване на заглавна страница.

Изглежда обаче има проблем с Flash - ако отидеш на [страницата за Буйномобила](/buynomobile/) можеш да видиш как замръзва, особено ако се опиташ да смениш снимките в галерията. Плюс това от zoom-а има какво да се желае - прилича на zoom-а от Firefox 2, а във Firefox 3 е доста по-добър. Това обаче все пак е първоначална версия, сигурен съм че ще има подобрения и то скоро.

Като цяло, хубаво е да има конкуренция, да имаш избор :).

