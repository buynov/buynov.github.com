---
author: Stefan Buynov
comments: true
date: 2009-05-25 19:54:11+00:00
layout: post
slug: '%d0%b8%d0%b3%d1%80%d0%b0%d1%82%d0%b0-%d0%bd%d0%b0-%d0%b4%d0%b6%d0%b5%d1%80%d0%b8'
title: Играта на Джери
wordpress_id: 272
categories:
- Entertainment
- Life
---

<iframe width="560" height="315" src="//www.youtube.com/embed/9IYRC7g2ICg" frameborder="0" allowfullscreen></iframe>

Днес се сетих за "[Играта на Джери](http://www.youtube.com/watch?v=9IYRC7g2ICg)", 5-минутното филмче на Pixar, което спечели [Oscar за късометражен анимационен филм](http://en.wikipedia.org/wiki/Geri%27s_Game) през 1998. Ако си пропуснал да го гледаш, възползвай се ;).

Като го изгледах и се сетих за нещо друго. Обърни внимание как в края на партията, Джери бута царя си, с което би следвало да покаже, че се предава. Същото нещо можеш да го видиш и тук, в две сцени от "[Невинни ходове (Searching for Bobby Fischer)](http://www.imdb.com/title/tt0108065/)" (както и в една камара холивудски филми):
	
  * [Младият Джошуа играе шах с младия Монк ;)](http://www.youtube.com/watch?v=nDZSqnzXQJc)
  * [Финалната сцена от филма](http://www.youtube.com/watch?v=ujQdE_2tBqk)

От мен да знаеш, че шаха е джентълменска игра. Ако някога играеш шах с някой друг (не като Джери, сам ;)) и се случи да загубиш, протегни ръка и бъди първия, който да поздрави съперника с победата. Защото за да се научиш да печелиш, първо трябва да се научиш да губиш достойно. Ръкостискането преди и след партията е толкова важно, че е залегнало в правилата на [ФИДЕ](http://www.fide.com/) - спомни си за [скандала с Иван Чепаринов](http://www.dnevnik.bg/sport/2008/01/20/449938_slujebna_zaguba_na_ivan_cheparinov_na_shah_turnira_v/) миналата година:

> Отказът за ръкостискане с опонента преди началото на партията се счита за нарушение на етичния кодекс на Международната шахматна федерация (ФИДЕ).

Всъщност статията не е вярна, партията се преигра (където Чепаринов пак загуби), но не това е важното в случая.

А това с бутането на царя го забрави - холивудски простотии.

