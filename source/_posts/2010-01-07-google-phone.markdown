---
author: Stefan Buynov
comments: true
date: 2010-01-07 21:29:38+00:00
layout: post
slug: google-%d1%82%d0%b5%d0%bb%d0%b5%d1%84%d0%be%d0%bd
title: Google Phone
wordpress_id: 490
categories:
- Gadgets
---

[![NexusOne](/images/2010/01/NexusOne-156x300.jpg)](/images/2010/01/NexusOne.jpg)

Слуховете за Google телефон се оказаха верни. Google пуснаха [официално съобщение](http://googlemobile.blogspot.com/2010/01/introducing-nexus-one.html) и специално предназначен сайт, [http://www.google.com/phone](http://www.google.com/phone).

Телефонът всъщност не се произвежда от Google, а от HTC (като първия Андроид телефон, [G1](http://www.t-mobileg1.com/)), идва с пълният пакет приложения на Google (като първия Андроид телефон, [G1](http://www.t-mobileg1.com/)) и в началото ще се предлага с договор към американския оператор T-Mobile (като първия Андроид телефон, [G1](http://www.t-mobileg1.com/)). Та редно е да се запиташ, какво аджеба му е различното на Nexus One ?!

Отговорът вероятно се крие в [това съобщение](http://googleblog.blogspot.com/2010/01/our-new-approach-to-buying-mobile-phone.html), от официалния блог на Google. Google се опитват да създадат канал за дистрибуция на Google брандирани Андроид телефони по интернет, със или без договор. И това звучи логично - няколко от фирмите (вкл. Vodafone), които обявиха че ще произвеждат/продават Андроид телефони, изказаха притеснения от силното присъствие на Google приложения в Андроид и даже започнаха да правят собствен интерфейс за Андроид (като Sense UI на HTC).

Чрез този канал Google на практика защитават Андроид като платформа за достъп до техните услуги от мобилно устройство. Пък и успехът на [App Store](http://www.apple.com/iphone/iphone-3gs/app-store.html) доказа, че подобни канали за продажби могат да носят и солидни приходи - стига да успеят да привлекат потребители, разбира се.

Интересното в случая е как Google, покрай шумотевицата за "Google телефона" успяха да привлекът вниманието към премиерата на нещо съвсем различно от нов тип мобилен телефон. Почти както Apple го прави.

