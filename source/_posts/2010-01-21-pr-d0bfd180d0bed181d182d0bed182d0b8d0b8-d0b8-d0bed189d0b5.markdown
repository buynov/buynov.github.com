---
author: stefan.buynov
comments: true
date: 2010-01-21 06:50:28+00:00
layout: post
slug: pr-%d0%bf%d1%80%d0%be%d1%81%d1%82%d0%be%d1%82%d0%b8%d0%b8-%d0%b8-%d0%be%d1%89%d0%b5
title: PR Bullsh*t
wordpress_id: 501
categories:
- Life
---

[bulgarian]Вчера попаднах на следните две "новини":



	
  * [Мрежата на GLOBUL работи нормално](http://www.mobilebulgaria.com/news/view.php?id=14824)

	
  * [Мрежата на "M-Тел" функционира нормално](http://www.mobilebulgaria.com/news/view.php?id=14827)


Простотията е там, че всъщност новина няма. През никой от последните работни дни, аз не съм имал проблем да отида на работа с личния си автомобил (без вериги, въпреки навяванията по улиците), да се разхождам навън, да отида до кварталния магазин или животът ми по някакъв начин да е бил променен от "усложнената метеорологична обстановка" или пък от "силния вятър и обилния снеговалеж". Тези новини ми напомниха за [един пост на Траян](http://trayancho.bgstudent.org/?p=15), на който много се смях.

Друга интересна особеност на простотията е, че е заразна. Ето какво се е случило според мен (естествено, това е плод на мои си размишления и не се базира на никакви данни или източници от въпросните мобилни оператори):



	
  1. Някой идиот в Глобул е решил, че поради факта, че мрежата им не е регистрирала "прекъсвания и проблеми в работата" по време на "усложнената метеорологична обстановка", това му дава повод да пуска прес съобщения, поради простия факт, че го мързи да се сети за нещо смислено.

	
  2. Друг идиот, този път в Мтел е решил, че поради факта, че Глобул са пуснали съобщение, това му дава право да измисли друго, подобно прес съобщение, в което не само че Мтел няма да изостане ("Няма прекъсвания на услугата на територията на цялата страна"), но и ще подчертае факта, че "телекомът следи в реално време състоянието на мрежата и оптичните пръстени 24 часа в денонощието"


Като че ли това е нещо необичайно или трудно постижимо - потребителя да може да си ползва услугата, за която плаща всеки месец.

Трета особеност на простотията е, че ако живееш на определни географски координати (например в България), подобен род съобщения не са съвсем абсурдни. Поради простата причина, че тук сме свикнали, по принцип, нещата да не работят съвсем. Или поне не така, както са свикнали в развитите страни, а не в тепърва развиващите се.

[/bulgarian]

[english]Due to regional-/cultural-specific content, English translation is not available.

Ако знаеш български, [цъкни тук](http://buynov.com/2010/01/21/501?lan=bulgarian).

[/english]
