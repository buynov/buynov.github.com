---
author: Stefan Buynov
categories:
- Entertainment
- Life
comments: true
date: 2008-02-17T20:00:44Z
slug: '%d1%84%d0%b8%d0%bb%d0%bc%d0%b8-i-%d0%b2%d0%b0-%d1%87%d0%b0%d1%81%d1%82'
title: Филми, I-ва част
wordpress_id: 40
---

Има няколко филма, които не са много популярни, но аз много харесвам. Надявам се да ти харесат и на теб.
	
[![Rozencrantz and Guildenstern](/images/2008/02/rozencrantz_and_guildenstern.jpg)](http://imdb.com/title/tt0100519/)

[**Розенкранц и Гилденщерн са Мъртви**](http://imdb.com/title/tt0100519/)

Не е задължително да си запознат със сюжета на "Хамлет", но помага в някаква степен. Филмът разказва историята на двамата приятели на Хамлет - Розенкранц и Гилденщерн, които бегло се споменават в оргиналното произведение. Младите [Тим Рот](http://imdb.com/name/nm0000619/) и [Гари Олдман](http://imdb.com/name/nm0000198/) се представят отлично, но едно от най-силните присъствия във филма за мен е на [Ричард Драйфус](http://imdb.com/name/nm0000377/). Макар глуповати и смешни, на пръв поглед, главните герои те карат да се замислиш доста след като филма е свършил. Това най-много харесвам в такива творби.
	
[![Big Kahuna](/images/2008/02/big_kahuna.jpg)](http://imdb.com/title/tt0189584/)

[**Голямата Риба**](http://imdb.com/title/tt0189584/)

[Дани де Вито](http://imdb.com/name/nm0000362/) и [Кевин Спейси](http://imdb.com/name/nm0000228/) като представители на американска компания за моторно масло, в нещо като телевизионен театър. Култовата реплика в случая се полага на Дани де Вито:

> _... вече си направил много неща в живота си, за които трябва да съжаляваш - просто още не знаеш кои са._

[![Glengarry Glen Ross](/images/2008/02/glengarry_glen_ross.jpg)](http://imdb.com/title/tt0104348/)

[**Гленгари Глен Рос**](http://imdb.com/title/tt0104348/)

Съзвездие от големи актьори - [Ал Пачино](http://imdb.com/name/nm0000199/), [Алек Болдуин](http://imdb.com/name/nm0000285/), [Джак Лемън](http://imdb.com/name/nm0000493/), [Кевин Спейси](http://imdb.com/name/nm0000228/), [Ед Харис](http://imdb.com/name/nm0000438/), в друг запомнящ се телевизионен театър. Действието се развива в по-голямата си част в офиса на компания за недвижими имоти, където брокерите се опитват да си изкарват прехраната.

Според мен този филм е доста показателен за живота в Щатите, където (без да има пряка връзка със сюжета на филма), ако убиеш човек може и да ти се размине, но ако укриеш данъци, едва ли.
	
[![Big Trouble](/images/2008/02/big_trouble.jpg)](http://imdb.com/title/tt0246464/)
  
[**Големи Неприятности**](http://imdb.com/title/tt0246464/)

Попаднах на филма случайно и много ми хареса. Ако искаш да гледаш един разтоварващ, неангажиращ и изключително забавен филм, горещо ти препоръчвам "Големи неприятности".

Не особено впечатляващ, но успешен актьорски състав - [Тим Алън](http://imdb.com/name/nm0000741/) и [Рене Русо](http://imdb.com/name/nm0000623/) са в главните роли, а [Денис Фарина](http://imdb.com/name/nm0001199/) и [Том Сайзмор](http://imdb.com/name/nm0001744/) блестят, макар и на заден план.

