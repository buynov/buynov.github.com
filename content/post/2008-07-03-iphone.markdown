---
author: Stefan Buynov
categories:
- Business
comments: true
date: 2008-07-03T17:20:00Z
slug: iphone
title: iPhone
wordpress_id: 51
---

[![](/images/2008/07/iphone-178x300.jpg)](/images/2008/07/iphone.jpg)

Наскоро [отново](/blog/2007/11/23/divide-et-impera/) имах повод да гледам презентации с участието на Стив Джобс:

  * [Steve Jobs unveils the iPhone software roadmap](http://www.apple.com/quicktime/qtv/iphoneroadmap/)
  * [Steve Jobs unveils iPhone 3G](http://www.apple.com/quicktime/qtv/wwdc08/)

Чичко Стив не само демонстрира умение да презентира сам, но и перфектно успява да дирижира дузина лектори. Ако имаш 3 часа и се чудиш как да ги уплътниш, можеш да изгледаш презентациите - най-малко за да се впечатлиш от перфектата синхронизация между лекторите и темите. Ако си мислиш, че е лесно да се презентира и не е нужна предварителна подготовка, виж [това](http://blogs.msdn.com/lokeuei/archive/2007/04/24/how-not-to-present-at-medc.aspx) ;).

Колкото до самия iPhone - имах възможност да си поиграя с един и първоначалните ми впечатления са противоречиви. От една страна бях силно впечатлен от дизайна и лекотата, с която се ползва потребителския интерфейс, но от друга - след само 10-тина минути работа с телефона, отзад (откъм батерията) се усети загряване. Явно слуховете за проблеми с консумацията на енергия са верни. Скоро ще видим дали и с iPhone 3G ще е така, който вече е на хоризонта - можеш даже да видиш [Guided Tour](http://www.apple.com/iphone/guidedtour/) за да се зарибиш съвсем ;).
