---
author: Stefan Buynov
categories:
- Business
comments: true
date: 2009-01-19T21:54:17Z
slug: '%d1%81%d1%82%d0%b8%d0%b2-%d0%b4%d0%b6%d0%be%d0%b1%d1%81-%d0%b8-macworld-expo'
title: Стив Джобс на Macworld Expo
wordpress_id: 169
---

[![Steve Jobs is missing Macworld](/images/2009/01/steve_jobs_macworld-197x300.jpg)](/images/2009/01/steve_jobs_macworld.jpg)

Наскоро попаднах на интересна колекция от [презентациите на Стив Джобс от Macworld Expo за последните 10 години](http://www.thestandard.com/news/2009/01/01/steve-jobs-greatest-macworld-video-hits-1998-2008) (1998 - 2008). Тъй като някои от филмчетата не са с добро качество (видео и/или звук), съм сложил линковете тук, като съм заменил тези, за които имаше по добра алтернатива, с по добро качество:
	
  * [Macworld 1997: The Microsoft Deal](http://www.youtube.com/watch?v=WxOp5mBY9IY) - това видео го няма в оргиналната колекция, но на мен лично ми е любимо. Не толкова защото това е може би най-унизителния момент в кариерата на Стив Джобс ([виж тук](/2007/11/23/divide-et-impera/)), а по скоро поради изключителното хладнокръвие, с което той се справя със ситуацията.
  * [Macworld 1998: iMac](http://www.youtube.com/watch?v=0BHPtoTctDY)
  * [Macworld 1999: iBook](http://www.youtube.com/watch?v=cdpRSj7tLiY)
  * [Macworld 2000: G4 Cube](http://www.youtube.com/watch?v=nl2vkl1A6dc)
  * [Macworld 2001: PowerBook G4](http://www.youtube.com/watch?v=bNHkrnU77m0)
  * [Macworld 2002: iMac G4](http://www.youtube.com/watch?v=06ws6M2-S3w)
  * [Macworld 2003: PowerBook, Safari](http://www.youtube.com/watch?v=Xac6NWT7EKY)
  * [Macworld 2004: iPod Mini](http://www.youtube.com/watch?v=3dxwopXL3fs)
  * [Macworld 2005: Mac Mini](http://www.youtube.com/watch?v=GJpZGeihy0s)
  * [Macworld 2006: Intel based MacBook Pro](http://www.youtube.com/watch?v=I6JWqllbhXE)
  * [Macworld 2007: iPhone](http://www.youtube.com/watch?v=PZoPdBh8KUs)
  * [Macworld 2008: MacBook Air](http://www.youtube.com/watch?v=yOKGKsdY-VI)

Повод за подобни публикации беше новината, че [господин Джобс няма да представи встъпителната реч на Macworld 2009](http://apple.slashdot.org/article.pl?sid=08/12/17/0217254&tid=3). Новината беше съпътствана с безпрецедентно [обръщение на Стив Джобс](http://www.apple.com/pr/library/2009/01/05sjletter.html) чрез открито писмо на сайта на Apple, където той споделя за проблеми със здравето си - хормонален дисбаланс, който е довел до значителна загуба на тегло. Откровението на IT гуруто беше повод, да се заговори за поредното феноменално откритие на Apple - [най-тънкото CEO в индустрията](http://xkcd.com/527/) ;).

Macworld 2009 мина с една [нелоша презентация на Фил Шилер](http://www.youtube.com/watch?v=0Br1NVEX8TA), която обаче е далеч от настроението и ентусиазма с които големия Стив заразяваше аудиторията. И докато из нета се ширеха спекулации относно това [как би се справил Apple без своя господар](http://www.slate.com/id/2208025/) (а аз седмица след седмица отлагах този пост ;)), последва още един удар върху Apple общността. Последва [второ обръщение на Стив Джобс](http://www.apple.com/pr/library/2009/01/14advisory.html), отново чрез писмо, в което той признава, че е подценил здравословните си проблеми и си взима отпуска до Юни 2009 (!). Не само това, но и назначи свой [заместник (](http://hardware.silicon.com/desktops/0,39024645,39375725,00.htm)[заместници](http://hardware.silicon.com/desktops/0,39024645,39375725,00.htm)[)](http://hardware.silicon.com/desktops/0,39024645,39375725,00.htm).

Аналогията с [2004 и борбата на Джобс с рака](http://en.wikipedia.org/wiki/Steve_Jobs#Health_concerns) е неизбежна. Фактът, че тогава [целият мениджмънт на Apple успя да потули новината достатъчно дълго](http://arstechnica.com/journals/apple.ars/2008/03/06/steve-jobss-cancer-went-unannounced-for-nine-months),  за да се види светлина в края на тунела, буди размисъл. Дали сега положението е наистина толкова зле, че закона задължава оповестяването на новината (Apple все пак е публична компания и има задължение да информира акционерите своевременно за събития, свързани с бъдещето на компанията)? Или може би това е проверка за стойността на компанията (Apple), в случай че Стив го няма наоколо? Дали наистина Apple ще се справи без своя основател?

Каквато и да истината в този случай, едно е ясно - светът на IT индустрията няма да същия без един от пионерите си и неговото ярко присъствие.

