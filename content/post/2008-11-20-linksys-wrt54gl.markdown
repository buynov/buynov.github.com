---
author: Stefan Buynov
categories:
- Gadgets
comments: true
date: 2008-11-20T22:11:50Z
slug: linksys-wrt54gl
title: Linksys WRT54GL
wordpress_id: 89
---

[![](/images/2008/11/wrt54gl.jpg)](/images/2008/11/wrt54gl.jpg)

Купих си wireless рутер, [Linksys WRT54GL](http://www.linksys.com/servlet/Satellite?c=L_Product_C2&childpagename=US%2FLayout&cid=1133202177241&pagename=Linksys%2FCommon%2FVisitorWrapper). Разгледах в няколко магазина, питах продавачите, всички ми препоръчаха точно него. Като видях и на кутията секция с надпис "Open Source", се навих :). Малко е по-скъп от другите, но щом го препоръчват хората ...

С рутера си има диск с помощник за инсталация и _по принцип_ става много лесно - връзваш рутера към мрежата на компютъра, пускаш диска на компютъра, следваш стъпките, въвеждаш необходимите данни и си готов! Казвам по принцип, защото аз имах проблем. След като въведох всички полета и отидох на една от последните стъпки, където трябваше да се запишат настройките върху самото устройство, възникна грешка. И така 4-5 пъти. Настройките не можеха да се запишат на самия рутер! Предполагам, че фърмуеърът на новия ми рутер е бил с проблем, защото след като свалих последната версия [оттук ](http://www.linksys.com/servlet/Satellite?c=L_CASupport_C2&childpagename=US%2FLayout&cid=1166859841350&packedargs=sku%3D1133202177241&pagename=Linksys%2FCommon%2FVisitorWrapper&lid=4135046472B03&displaypage=download)и ъпгрейднах устройството (става много лесно, след като се логнеш през уеб интерфейса на 192.168.1.1, без потребителско име и с парола "admin"), всичко мина успешно.

Тук възникна втория проблем. Обадих се на своя LAN доставчик, за да ми сменят [MAC](http://en.wikipedia.org/wiki/MAC_address) адреса. Тук е мястото да похваля момчетата от tech support-а на [Powernet](http://powernet.bg/). Не ми се налагаше да чакам повече от 10-15 секунди преди да вдигнат, и тримата, с които говорих бяха доста "в час", проявиха нужното търпение и в края на краищата ми решиха проблема (включително ми дадоха насока как да си реша проблем номер 1 по горе). Та, да се върнем на [MAC](http://en.wikipedia.org/wiki/MAC_address) адреса. Казаха ми, че на повечето рутери, [MAC](http://en.wikipedia.org/wiki/MAC_address) адреса го има на стикер отдолу на самото устройство. Да имаше го, и както предположиха, той не беше верния :). Имай предвид, че понякога [MAC](http://en.wikipedia.org/wiki/MAC_address) адреса на стикера на рутер е за вътрешната мрежа, а не за тази към интернет доставчика. Като подкарах рутера, се оказа че е различен и трябваше да го променят.

Като цяло съм доволен, защото откакто "подкарах" рутера не съм имал проблеми. А и вече не ми се налага да си пускам компютъра, за да имам интернет на лаптопа, на телефона също :).

В заключение, ако си купиш такъв рутер и имаш проблем с настройката му, свали си последния фърмуеър, качи го на устройството и имай едно наум за [MAC](http://en.wikipedia.org/wiki/MAC_address) адреса :).

