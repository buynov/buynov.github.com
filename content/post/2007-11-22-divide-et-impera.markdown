---
author: Stefan Buynov
categories:
- Business
- Software
comments: true
date: 2007-11-22T23:07:08Z
slug: divide-et-impera
title: Divide et impera
wordpress_id: 27
---

[![Steve Jobs and Bill Gates](/images/2007/11/bill_gates_steve_jobs.jpg)](/images/2007/11/bill_gates_steve_jobs.jpg)

Наскоро, благодарение на колега, попаднах на едно интервю на Бил Гейтс и Стив Джобс, заедно. Интервюто го има в [10 части в YouTube](http://www.youtube.com/watch?v=6G3Vcy7u8Gs&feature=PlayList&p=C3B3FDED9799D8EB&index=0&playnext=1). Това, което ме впечатли, е как може такъв харизматичен и видимо интелигентен човек, като Стив Джобс, да се остави да го разиграва леко тъповат и елементарен човек като Бил Гейтс. И за да не бъда голословен:
	
  * [Бил Гейтс гледа тъпо, на поредната яка издънка на Microsoft](http://youtube.com/watch?v=j7EEbokKLHI). Конан О'Браян се опитва да спаси положението, но не успява (въпреки че е забавен, както обикновено ;)). Особено ме "впечатли" обяснението на Бил: _.. we probably have the wrong remote control ... it's a good thing we only have one thow..._
	
  * [Бил Гейтс пак не гледа умно](http://youtube.com/watch?v=RgriTO8UHvs), но този път репликата е удачна: _That must be why we're not shipping Windows 98 yet._ (все едно че като го ship-наха имаше разлика ...)
	
  * [Бил Гейтс говори пълни глупости](http://youtube.com/watch?v=Z9X-vHJ_Z-I): _... and had some standard formats_ (Microsoft и стандарти ?!?!?!?!)   _... we need microformats_ (microformats?!?! WTF?!?!)
	
  * [Rain Man](http://youtube.com/watch?v=0qNVe024RvI) (no comment)
	
  * Бил Гейтс [признава високото ниво на Apple](http://youtube.com/watch?v=Uau0aIbrzkQ&feature=related), които после сам окраде...
	
  * Дори динозавъра [Дейвид Летерман разбра за какво става дума](http://youtube.com/watch?v=5NoGbLI3ePA)
	
  * Накрая, Бил Гейтс си избра за заместник начело на Microsoft ... [това нещо](http://youtube.com/watch?v=8zEQhhaJsU4).

<!--more-->

Между другото, това са само резултати от първата страница при search на "_Bill Gates_" в [YouTube](http://youtube.com/) (без последното - то е на цялата първа страница за "_Steve Ballmer_"). Ето и резултатите на Стив Джобс:
	
  * [Стив Джобс пръв идентифицира истината за Microsoft](http://youtube.com/watch?v=upzKj-1HaKw&feature=related): _They just have no taste....They realy make third rate products._
	
  * [Macworld 1997](http://youtube.com/watch?v=WxOp5mBY9IY). Стив Джобс съобщава на почитателите на Apple, че Apple ще си партнира с "кръвния враг" Microsoft и че Internet Explorer ще е основния browser за Macintosh. Забележи как запазва хладнокръвие на "_Уууууууу_"-то от залата. Само си представи да си на негово място...
	
  * [Стив Джобс представя iPod за първи път](http://youtube.com/watch?v=kN0SVBCJqLs). Феноменално. Обърни внимание колко подредена и последователна е презентацията. Ще повторя - ФЕНОМЕНАЛНО!
	
  * [Стив Джобс представя iPhone](http://youtube.com/watch?v=kN0SVBCJqLs). Прилича малко на предишната - по отношение на прецизност и последователност. И това за един не много добър продукт - поне не според мнението на потребителите.
	
  * [Реч на Стив Джобс пред завършващите Stanford 2005-та](http://youtube.com/watch?v=D1R-jKKp3NA). Просълзих се ... изгледай я, няма да съжаляваш. Само си представи Бил Гейтс да държи такава реч ... абсурд!

Искам да подчертая, че аз не съм фен на Apple. Вероятно никога няма да си купя техен продукт. Но това не значи, че не мога да се възхитя на тоя човек.

Пак ще попитам -  _как може такъв харизматичен и видимо интелигентен човек, като Стив Джобс, да се остави да го разиграва леко тъповат и елементарен човек като Бил Гейтс. _За твоя изненада, аз имам отговор ;).

Apple правeха и правят всичко сами - хардуера, софтуера, маркетинга ... Бил ли си в Щатите, виждал ли си _shop_ на Apple? Apple е навсякъде, искат всичко за себе си.

Microsoft не бяха толкова егоистични.
	
  * Microsoft винаги са искали повече за своите продукти - повече RAM, повече процесорна мощ, по-"яка" видео карта. Компании като [Intel](http://www.intel.com/), [AMD](http://www.amd.com), [ASUS](http://www.asus.com/), [Gigabyte ](http://www.gigabyte.com.tw/)направиха милярди долари оборот от бизнес с хардуер.
	
  * Винаги е имало проблеми със сигурността в Windows - една дузина компании за анти-вирусен софтуер, още няколко дузини за защитни стени и още толкова за инструменти за registry си изкарват хляба на гърба на Windows - не си ли съгласен?
	
  * Колко игри вървят на Apple? Можеш ли да назовеш 5? Щото аз ще ти кажа 50, които вървят на Windows и които съм играл.

Логиката е изключително проста - **разделяй и владей,** и не пази всичко за себе си!

