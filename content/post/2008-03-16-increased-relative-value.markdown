---
author: Stefan Buynov
categories:
- Life
comments: true
date: 2008-03-16T12:37:37Z
slug: '%d0%bf%d0%be%d0%b2%d0%b8%d1%88%d0%b5%d0%bd%d0%b0-%d0%be%d1%82%d0%bd%d0%be%d1%81%d0%b8%d1%82%d0%b5%d0%bb%d0%bd%d0%b0-%d0%bf%d0%be%d0%bb%d0%b5%d0%b7%d0%bd%d0%be%d1%81%d1%82'
title: Повишена Относителна Полезност
wordpress_id: 46
---

[![friends_shakers.jpg](/images/2008/03/friends_shakers.jpg)](/images/2008/03/friends_shakers.jpg)

Да речем, че си почерпил свой близък приятел като си платил за това 10 лв. Сега да допуснем, че ти изкарваш 1000 лв на месец, а той 500 лв на месец (сумите са примерни). Ето как аз тълкувам нещата - ти си похарчил 1 % от месечния си доход, а твоя приятел е получил блага на стойност 2 % от неговия месечен доход. Това аз наричам **Закон за Повишената Относителна Полезност** - ти си получил автоматично увеличение (два пъти в случая) на стойността на парите, които си похарчил. При това без да си даваш много зор.

Има и друго, което искам да вметна. Ако работиш в IT сектора в България, имай предвид че заплатите там са значително по-големи отколкото в другите индустрии. И не мисля че това е, защото сме си давали много зор да учим, или защото работата е много трудна, или пък вредна. В голяма степен шанс - дали са ни възможност да опитаме такава работа, харесало ни е и се е получило. Та в този ред на мисли, не бъди стиснат и егоцентричен - черпи познатите и приятелите си, и оставяй бакшиш.
